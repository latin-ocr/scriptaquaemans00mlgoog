M. TULLI CICERONIS

IN M. ANTONIUM ORATIO PHILIPPICA
NONA.

ARGUMENTUM.

Quamquam sententiam eam , quam M. Cicero superiore
oratione commendavit, senatus in decernendo secutus erat,
tamen M. Antoni inimici atque adversarii nondum id erant
consecuti, quod maxime spectabant, ut M. -Antonius hostis
atriae iudicaretur. Quam ob rem cum C. Pansa consul de
{onore Ser. Sulpici, qui cum L. Philippo et L. Pisone ad An-
tonium missus, priusquam mandata senatus exponeret, prope
castra M. Antoni erat mortuus, in senatu referret et eum non
solum sepulcr0, verum etiam statua publice honestari vellet,
quod ut referret fortasse a M. Cicerone eiusque adsectatoribus
propterea. instigatus erat, quod honos statuae non tribuebatur
nisi legatis iniuria caesis, P. Servilius consuli de statua quidem
adsentiendum non censuit, ne nova M. Antonio invidia de
morte Ser. Sulpici conflaretur, M. autem Cicero hac ipsa, quae
infra scripta est, oratione vehementer C. Pansae adsensus est
et senatui de sua sententia persuasit. ·

 

Vellem di immortales fecissent, patres conscripti, l
ut vivo potius Ser. Sulpicio gratias ageremus quam ¹
honores mortuo quaereremus. Nec vero dubito, quin,
si ille vir legationem renuntiare potuisset, reditus eius
et vobis gratus fuerit et rei publicae salutaris futurus,
non quo L. Philippo et L. Pisoni aut studium aut
cura defuerit in tanto officio tantoque munere, sed
cum Ser. Sulpicius aetate illos anteiret, sapientia

