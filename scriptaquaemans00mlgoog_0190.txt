54 PRO P. SESTIO ORATIO.

causam meam, ut vox eius illa praeclara lacrimis im-
pediretur3 neque poetae, quorum ego semper ingenia
dilexi, tempori meo defuerimt3 eaque populus Ro-
manus non solum plausu, sed etiam gemitu suo com-
probavit. Utrum igitur haec Aesopum potius pro me ⁵ .
aut Accium dicere oportuit, si populus Romanus liber
esset, an principes civitatis? Nominatim sum appel-
latus in Bruto:

Tullius, qui libertatem civibus stabiliverat.

Miliens revocatum est. Parumne videbatur populus 10
Romanus iudicare id a me et a senatu esse consti-

’ tutum, quod perditi cives sublatum per nos crimina-

124 bantur? Maximum vero populi Romani iudicium uni-
versi consessu gladiatorio declaratum est. Erat enim
munus Scipionis dignum et eo ipso et illo Q. Metelle, 1⁵
cui dabatur. Id autem spectaculi genus erat, quod
omni frequentia atque omni genere hominum celebra-
tur, quo multitudo maxime delectatur. In hunc con-
sessum P. Sestius tribunus pL, cum ageret nihil aliud
in eo magistratu nisi meam causam, venit et se populo ιο
dedit non plausus cupiditate, sed ut ipsi inimici nostri
voluntatem universi populi viderent. Venit, ut scitis,
a columna Maenia. Tantus est ex omnibiis specta·

   

culis usque a Capitolio, tantus ex fori cancellis plau-
sus excitatus, ut numquam maior consensio aut aper· 25
tior populi Romani universi fuisse ulla' m causa diceretur.
125 Ubi erant tum illi contionum moderatoreS, legum do-
mini, civium expulsores? aliusne est aliquis inprobis
civibus peculiaris populuS, cui nos offensi invisique
59 fuerimus? Equidem existimo nullum tempus esse ao
frequentioris populi quam illud gladiatorium neque
contionis ullius neque vero ullorum comitiorum. Haec
igitur innumerabilis hominum multitudo, haec populi
Romani tanta significatio sine ulla varietate universi,
ι cum illis ipsis diebus de me actum iri putaretur, quid ³5
declaravit nisi optumorum civium salutem et digni-

 

