M. TULLI CICERONIS

IN M. ANTONIUM ORATIO PHILIPPICA
TERTIA.

ARGUMENTUM.

M. Cicero eo anno, quo M. Antonius consul rem publ.
paene solus suo arbitrio gessit, posteaquam oratione Philip
pica prima eius conatus impugnavit et oratione altera, quam
scriptam edidit, eius consilia ac rationes insectatus est, senatu

publico sese abstinuit, cum interea M. Antonius, C. Caesar
Otctavianus‚ M. Brutus sibi suo quisque consilio copias atque
opes parare studerent ln annum proximum A. Hirtius et C.
Vibius Pansa consules designati erant, qui annus cum appro-
pinquaret, in a. d. XIII Kal. Ian. tribuni p.l senatum convo-
caverunt, et ex iis P. Servilius Casca rettulit, ut senatus
operam lim-et, ut Kalendis Ianuariis tuto consules senatum
habere possent. Cum Pansa et Hirtius, quos diximus designa-
tos consules fuisse, non adessent, M. Cicero sententiam primus
rogatus, hanc, quae infra scripta est, orationem habuit, quam
concludens hortatur consules designatos, dent operam, ut se-
natus Kalendis Ianuariis tuto haberi possit, praeterea D. Bru·
tum, C. Caesarem laudandos, qui M. Antoni consiliis obstitis-
sent: legiones autem Martiam et quartam, quae relicto Antonio
C. Caesarem secutae· essent, honoribus adficiendas censet.
Senatus consultum scimus in sententiam Ciceronis factum esse.

 

Ῑ Serius omnim, patres conscripti, quam tempus rei
¹ publicae postulabat, aliquando tamen convocati sumus,
quod flagitabam equidem cotidie, quippe cum bellum
nefarium contra aras et focos, contra vitam fortunas-

que nostras ab homine profligato ac perdito non con· 5

 

